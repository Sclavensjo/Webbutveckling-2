<!DOCTYPE html>
<html>
    <head>
        <meta charset="utf-8">
        <title>
            Övning 1 - text
        </title>
        <link href="style.css" rel="stylesheet" >
    </head>
    <body>
        <h1>Frankenstein</h1>
        <div>
        <p class="p1">
            <h2>första delen</h2>
            Klockan var redan ett på natten; regnet smattrade melankoliskt mot rutorna, och mitt ljus hade<br>
            nästan brunnit ner när jag i den halvt slocknade lågan såg varelsens gula öga öppnas; den
            andades tungt,<br> och en häftig kramp for genom dess lemmar.
            Hur ska jag beskriva mina känslor inför denna katastrof,<br> eller beskriva den stackars usling, som jag
            lagt ner sådan oändlig möda och omsorg på att utforma?<br> Lemmarna var proportionerliga och jag
            hade valt ut ansiktsdragen som sköna.<br> Sköna! Hans gula hud täckte knappt musklerna och<br>
            ådernätet därunder; håret var glänsande svart och rikligt; tänderna pärlvita; men denna yppighet<br>
            stod blott i desto hemskare kontrast till den rynkiga hyn, de saka svarta läpparna och de vattniga<br>
            ögonen, som verkade ha nästan samma färg som de omgivande smutsgula ögonvitorna.<br>
            Livets alla skiftningar är inte så växlingsrika som människonaturens känslor. Jag hade arbetat hårt<br>
            i nästan två år i det enda syftet att ingjuta liv i en livlös kropp. För detta hade jag försakat vila och<br>
            hälsa.
        </p>
        <p class="p2">    
            <h2>Andra delen</h2>
            Jag for upp ur sömnen med ett ryck av fasa; kallsvett täckte min panna, jag hackade tänder och<br>
            hade kramp i varenda lem: då, i det svaga gula månskenet, som letade sig in genom<br>
            fönsterluckorna, såg jag den stackars uslingen – det eländiga monster jag hade skapat.<br>
            Han hade dragit undan förhänget kring sängen; och hans ögon, om de nu kunde kallas ögon, var<br>
            riktade mot mig. Käkarna öppnades och han utstötte några oartikulerade ljud, medan ett grin<br>
            skrynklade hans kinder. Kanske hade han talat, men jag hörde inte, ena handen var framsträckt,<br>
            tydligen för att hålla mig kvar, men jag kom undan och rusade nerför trappan. Jag flydde ner på<br>
            gården som hörde till huset där jag bodde; där stannade jag resten av natten, vandrande av och<br>
            an i största upphetsning, medan jag uppmärksamt lyssnade, fångade och fruktade varje ljud, som<br>
            kunde förebåda att demonen nalkades, detta lik som jag så olyckligt skänkt livet.<br>
            Åh! Ingen dödlig kunde uthärda det anletets fasa. En mumie, som återuppväckts skulle inte vara<br>
            lika vedervärdig som den stackars uslingen.
        </p>
        </div>
    </body>
</html>